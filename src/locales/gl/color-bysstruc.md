# Colorear segundo a estrutura secundaria

Este esquema de coloración revela motivos específicos da disposición dos aminoácidos nas cadeas proteicas coñecidos como **estruturas secundarias**. Esta opción está dispoñible só cando as proteínas se seleccionan e se mostran nunha representación simplificada ([esqueleto](display-backbone) ou [fita](display-cartoon)).

As estruturas secundarias recoñecidas son:
* [láminas beta](lexicon-strand),  
As láminas beta (láminas β) son sucesións lineares de aminoácidos combinadas xeralmente para formar asociacións planas ou cilíndricas na estrutura da proteína.
* [cóbados](lexicon-turn),  
Os cóbados son bruscos cambios de dirección na orientación dunha cadea de aminoácidos.
* [hélices alfa](lexicon-helix),  
Unha hélice alfa (hélice α) aparece cando a cadea de aminoácidos se enrola ao longo dun eixo. Unha hélice alfa contén unha media de 3,6 aminoácidos por volta.
* [hélices 3-10](lexicon-helix).  
Unha hélice 3-10 é un motivo curto comparado coa hélice alfa xa que ten só 3 aminoácidos por volta.

Estes motivos son estabilizados mediante enlaces de hidróxeno entre os aminoácidos.

As etiquetas da barra de estado, debaixo do marco de visualización, listan cada estrutura secundaria coa súa correspondente cor.  
A asignación de estruturas secundarias a porcións específicas da cadea de aminoácidos é proporcionada polo ficheiro molecular. Se esta información non estiver dispoñible realizaríase un cálculo usando o método rápido de aliñamento Zhang & Skolnick TM, que podería dar resultados discrepantes.
